<html xmlns:tei="http://www.tei-c.org/ns/1.0">
   <head>
      <title>Monstrorum Historia. Excerpt from the Chapter 3, section 1: SYNONIMA ET ETYMUM - DENOMINATA</title>
            <!-- Google Fonts ("Noto Sans", "Noto Serif", "Noto Serif Display")-->
            <link rel="preconnect" href="https://fonts.googleapis.com">
            <link rel="preconnect" href="https://fonts.gstatic.com" crossorigin>
            <link href="https://fonts.googleapis.com/css2?family=Noto+Sans:ital,wght@0,100..900;1,100..900&family=Noto+Serif+Display:ital,wght@0,100..900;1,100..900&display=swap" rel="stylesheet">
      
            <link rel="stylesheet" type="text/css" href="../css/xml.css">
   </head>
   <body>
      <div class="container">
         <section class="header">
            <h1>Monstrorum Historia. Excerpt from the Chapter 3, section 1: SYNONIMA ET ETYMUM - DENOMINATA</h1>
            <h2>By Aldrovandi, Ulisse</h2>
            <h3>Published by University of Bologna, Bologna in 2024</h3>
            <div class="source divide">
               <h4>Source Details</h4>
               <ul>
                  <li>
                     <strong>Title</strong>: Monstrorum Historia</li>
                  <li>
                     <strong>Author</strong>: Aldrovandi, Ulisse</li>
                  <li>
                     <strong>Editor</strong>: Lorenzo Peka</li>
                  <li>
                     <strong>Publisher</strong>: Moscabianca Edizioni</li>
                  <li>
                     <strong>Publication Place</strong>: Pescia, Italy</li>
                  <li>
                     <strong>Publication Date</strong>: 2021</li>
                  <li>
                     <strong>ISBN</strong>: 978-88-319-8229-0</li>
               </ul>
            </div>
            <div class="people divide">
               <h4>People Mentioned</h4>
               <ul>
                  <li>Isidore of Seville - Born in 0560, Died in 0636</li>
                  <li>Marcus Tullius Cicero (Marco Tullio Cicerone)
                                         - Born in -0106, Died in -0043</li>
                  <li>Aristotle (Aristotele)
                                         - Born in -0384, Died in -0322</li>
                  <li>Theodorus Gaza (Teodoro Gaza)
                                         - Born in 1400, Died in 1475</li>
                  <li>Agostino Nifo (Agostino Nifo)
                                         - Born in 1473, Died in 1538</li>
                  <li>Apollonius Rhodius (Apollonio Rodio)
                                         - Born in -0295, Died in -0215</li>
               </ul>
            </div>
         </section>
         <section class="content divide">
            <div>
               <h4>Content</h4>
               <div>
                  <h5 style="text-align: center; font-style: italic;">Definizioni ed etimologia</h5>
                  <h5 style="text-align: center; text-transform: uppercase;">SYNONIMA ET ETYMUM - DENOMINATA</h5>
                  <p>Il mostro, secondo il parere di <span class="person">Isidoro</span>, è così chiamato perché, 'mostrando'
                un evento futuro, avverte gli uomini<sup title="Isidoro, Etymologiae, Xl.3 .3 .">231</sup>: molti dunque, seguendo questa logica,
                lo chiamarono <i title="lang: la">monstrum</i> quasi a dire <i title="lang: la">monestrum</i>
                     <sup title="Ricondotto al verbo latino moneo, 'ammonire', 'avvertire'.">232</sup>, 
                perché come un monito preannuncia qualche arcana vendetta divina; oppure perché viene osservato dalle persone 
                come qualcosa di singolare, e per lo stupore viene mostrato, cioè indicato con il dito.
                Quest'ultima etimologia è più condivisibile; la prima, riportata da <span class="person">Isidoro</span>, non è affatto
                adeguata: in primo luogo poiché nascono molti mostri in molte regioni senza che da essi
                si possa trarre alcun presagio. Possiamo sì riconoscere che, talvolta, Dio altissimo possa,
                per mezzo di essi, anticipare agli uomini una calamità futura; nondimeno, nella maggior
                parte dei casi, Egli non si serve di mostri propriamente detti: infatti nelle Sacre Scritture
                non abbiamo letto di alcun mostro di questo genere creato da Dio, malgrado Egli abbia
                operato molti altri prodigi. A ciò si aggiunga che, come affermano gli autori, tali mostri
                nascono nella desolazione dell'<a href="https://www.wikidata.org/wiki/Q15">Africa</a>, dove non vi sono uomini che possano cogliere un
                qualche monito. Da un diverso punto di vista, da altri vengono definiti mostri i prodigi
                del mondo fisico, che avvengono ogniqualvolta la natura operi, nella formazione delle
                creature, in maniera non conforme alla consueta norma.</p>
                  <p>Altri chiamarono il mostro <i title="lang: la">ostentum</i>, perché questo termine abbraccia molte altre
                cose, oltre al mostro: <i title="lang: la">ostentum</i>, infatti, è ciò che nasce al di fuori dell'ordine di natura,
                come un bambino con tre piedi, o con una sola mano; insomma comprende tutti quegli
                esseri prodigiosi che in greco sono chiamati <i title="lang: grc">phàsmata</i>
                     <sup title="Dal verbo phàino, 'mostrare', assimilabile al latino ostendo">233</sup>. 
                Diversamente, da altri il mostro è detto anche <i title="lang: la">portentum</i>, perché, riprendendo la 
                prima etimologia, <i title="lang: la">portendit</i>, cioè 'presagisce' un evento futuro. Da taluni il 
                mostro è indicato con il termine <i title="lang: la">prodigium</i>, quasi
                a dire <i title="lang: la">porrodigium</i>, perché <i title="lang: la">porro dicit</i>, 'dice innanzi', cioè preannuncia un accadimento
                venturo, dedotto attraverso l'interpretazione degli uomini. Tuttavia, i predetti termini
                vengono assai spesso confusi, e l'uno viene usato liberamente al posto dell'altro dagli
                autori: così <span class="person">Cicerone</span>, nel primo libro del De divinatione, scriveva che <i title="lang: la">monstra</i>, <i title="lang: la">ostenta</i>, <i title="lang: la">portenta</i> e 
                <i title="lang: la">prodigia</i> sono così chiamati in ragione del fatto che mostrano, ostentano, presagiscono e predicono<sup title="CICERONE, De divinatione, I.42.93.">234</sup>.</p>
                  <p>Se spostiamo l'attenzione sulla lingua greca, ci imbattiamo nella medesima promiscuità di termini. Infatti <span class="person">Aristotele</span>
                    parlò di <i title="lang: grc">ta tèrata amartèmata tes physeos</i>, cioè 'i
                    mostri errori della natura'<sup title="ARISTOTELE, De generatione animalium, IV.4 (769b-770b).">235</sup>; 
                    dove <span class="person">Teodoro Gaza</span>
                     <sup title="Umanista bizantino ( 14 15 ca.-1475 ), traduttore latino di Aristotele.">236</sup> ha tradotto con <i title="lang: la">portenta</i>, 
                    probabilmente non senza ragione, dal momento che <i title="lang: grc">tèras</i>, cioè 'mostro', 
                    viene da <i title="lang: grc">to èiro</i>,
                    'messaggero', quasi che il mostro sia un segno del quale Dio altissimo si serva per
                    annunciare qualcosa: tuttavia il <span class="person">Nifo</span> nei suoi commentari sostiene che i 
                    <i title="lang: la">portenta</i> non
                    rientrano in questo genere. Invece <i title="lang: grc">phàsma</i>, a parere dello stesso <span class="person">Aristotele</span>, nei 
                    Meteorologica, è il nome che spetta ai mostri celesti, cioè i portenti e i prodigi; ciò malgrado,
                    alcuni autori si sono serviti pure di questo vocabolo al posto di <i title="lang: la">monstrum</i>. In greco
                    anche <i title="lang: grc">pèlor</i> può certo indicare il mostro, ma per lo più quando questo si presenta con
                    dimensioni enormi, eccezionali, perché il nome viene da <i title="lang: grc">pèlas òrous on to megèthei</i>,
                    cioè 'così grande da eguagliare quasi una montagna'. Per tale motivo <span class="person">Apollonio</span>, in
                    un passo degli Argonautica, ha usato questo vocabolo per riferirsi ai Giganti<sup title="APOLLONIO RODIO, Argonautica, I.996">237</sup>; il medesimo autore, però, in un passo successivo ha impiegato la stessa parola anche
                    per descrivere un parto mostruoso<sup title="Ivi, II.39">238</sup>. Altri, fra i Greci, definirono i mostri <i title="lang: grc">apophòlia</i>,
                    usando l'aggettivo <i title="lang: grc">apophòlios</i> per intendere una cosa mostruosa o prodigiosa, benché,
                    in generale, esso denoti qualcosa di vano o inutile: per esempio, in senso proprio, si
                    dicono <i title="lang: grc">apophòlia</i> le uova di uccello che non siano fecondate; tuttavia questo vocabolo
                    comprende anche i parti degeneri.
                    </p>
                  <p>Il mostro è chiamato in ebraico, come si legge nel Deuteronomio, <i title="lang: he">mopeth</i>, dalla voce
                    verbale <i title="lang: he">haphah</i>, 'esso si mostrò', oppure da <i title="lang: he">pathah</i>, 'esso 
                    persuase', poiché i mostri e i portenti, predicendo mali venturi agli uomini, li riconducono a più 
                    saggi consigli. In tedesco si chiama <i title="lang: de">ein Wunderding</i>, oppure <i title="lang: de">ein 
                    Unnaturlich</i>; in spagnolo <i title="lang: es">milagro</i>, in francese
                    <i title="lang: fr">monstre</i>, in italiano mostro.</p>
                  <figure>
                     <img src="https://hagstromerlibrary.ki.se/uploads/images/1671/fullscreen.jpg"
                          alt="Animal Africanum Deforme" title="Animal Africanum Deforme"/>
                     <figcaption>
                        <p>Animal Africanum Deforme</p>
                        <p>
                    (Animale Africano Deforme)
                </p>
                     </figcaption>
                  </figure>
                  <p>2. Vi sono diversi aggettivi derivati da <i title="lang: la">monstrum</i>, come 
                    <i title="lang: la">monstrosus</i> e <i title="lang: la">monstrosissimus</i>,
                     che indicano qualunque cosa che sia al di fuori della natura; mentre gli aggettivi
                            <i title="lang: la">monstrifer</i> e <i title="lang: la">monstrificus</i> indicano 
                            ciò che presenta qualche caratteristica del mostro.
                            Tuttavia a volte, in senso traslato, un uomo viene definito mostruoso per intendere
                            malvagio, e un racconto mostruoso per intendere raccapricciante. Allo stesso modo
                            in greco 'mostruoso' si dice <i title="lang: gre">teratòdes</i>, <i title="lang: gre">terastikòs</i> 
                            e <i title="lang: gre">teràstios</i>; da cui prende origine
                            <i title="lang: gre">teratèia</i>, 'narrazione mostruosa'. Per altro verso <i title="lang: gre">teratophòros</i> 
                            si riferisce a ciò che è 'portatore di mostruosità'; <i title="lang: gre">teratopòs</i> vuoi dire
                             'di aspetto mostruoso o portentoso'.
                            Invece con <i title="lang: gre">teratoskòpos</i> si indica colui che, osservando i portenti,
                             ne tragga un'interpretazione, oppure che preveda eventi futuri sulla base dell'aspetto dei mostri. Diversamente 
                             <i title="lang: gre">teratològos</i> è chiamato chi parla a proposito dei mostri, oppure chi narra
                            cose prodigiose, oppure chi adopera parole mostruose: da qui deriva <i title="lang: gre">teratologìa</i>, che
                            significa 'narrazione mostruosa o prodigiosa'. Ma questo vocabolo può essere esteso
                            anche alla storia naturale dei mostri, nella quale infatti si conduce un'esaustiva narrazione a proposito dei mostri.
                            Ancora, <i title="lang: gre">teratourgòs</i> è chiamato l'uomo che esegue qualcosa di mostruoso o mai visto
                            prima, come un prestigiatore; da qui prende nome la <i title="lang: gre">teratourgià</i>, l'effetto di un'opera
                            prodigiosa, da cui discende anche <i title="lang: gre">terthrèus</i>, quasi a dire <i title="lang: gre">teratèus</i>, cioè 
                            'prestigiatore' o 'impostore'. Infine, alla nostra materia compete <i title="lang: gre">teratotòkos</i>, termine di genere femminile:
                            così infatti è chiamata colei che partorisce mostri; da cui nasce direttamente <i title="lang: gre">teratotokìa</i>,
                            cioè 'parto mostruoso' .</p>
               </div>
            </div>
         </section>
      </div>
   </body>
</html>